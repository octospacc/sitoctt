+++
Title = "Carte QR"
Aliases = [
  "/Raccolte/Fritto-Misto/Carte-QR.html",
]
Categories = [ "Fritto-Misto" ]
+++

Ecco un'idea che mi saltò in mente verso inizio 2022, non so bene perché. O meglio, era un periodino in cui mi stavo interessando al concetto di usare la carta come mezzo di archiviazione di piccoli dati informatici, ma non so perché iniziai a provare questo gusto.

Da lì, mi venne un'idea particolarmente specifica: conservare piccoli programmini o demo su delle ugualmente piccole schede di carta. Ho optato da subito (e ancora adesso la ritengo una buona scelta) per il formato di biglietto da visita dell'Europa occidentale, ossia 85x55 millimetri: è standardizzato ed elegante, con una buona area rettangolare e un buon rapporto tra l'uno e l'altro lato. Posso collezionare e conservare queste schede come se fossero biglietti da visita (o distribuirle come tali!), in raccoglitori di facile reperibilità e alta comodità d'uso. Mi dispiace solo non faccia parte del sistema di carta metrica!

Ricordandomi dell'[impresa di MattKC di far entrare un giochino in un QR Code](https://youtu.be/ExwqNreocpg), ho optato proprio per questo formato di memorizzazione. Ne conoscevo e conosco altri per salvare dati su fogli di carta, ma sono tutti meno ideali, per diverse combinazioni dei seguenti motivi:

* Sono ottimizzati per fogli grandi, e non sono adatti per piccole schede, dove sarebbero meno efficienti.
* Hanno di loro una densità di memorizzazione più bassa dei QR Code, perché esistono per scopi diversi.
* In teoria sono promettenti, ma nella pratica non hanno un'implementazione software funzionante (e, dunque, non c'è materialmente modo di usarli).

Infine, i QR Code sono decisamente più facili da leggere con hardware e software bene o male di fortuna:

* Hardware: basta una banale webcam, integrata in uno smartphone (ideale, sono in genere di maggior qualità) oppure di un PC.
* Software: ci sono tantissimi software di decodifica di QR code; alcuni smartphone ne integrano addirittura nel sistema.

...WIP. Ulteriori informazioni sono al momento disponibili su: <https://octospacc.altervista.org/carte-qr/> (password: `qrcode4824`).
